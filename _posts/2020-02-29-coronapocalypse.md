---
template: post
title: CORONAPOCALYPSE
date: 2020-02-29 23:40:00 +0100
---
Grazie all’ormai celebre Covid-19, per gli amici Coronavirus, l’intero Occidente si è svegliato turbato sugli allori in cui vive assopito, viziato e coccolato da una bolla di edonismo consumista, s’è reso conto di essere  minacciato da una potenziale pandemia, una di quelle cose per cui si muore ancora solo nei paesi del terzo mondo, un mondo terzo da noi che presuntuosamente ci siamo “evoluti”. Una sveglia morale che rompe la quite aurorea dell’indifferenza impartendo una gran lezione di umiltà, sveglia che abbiamo ignorato preferendo il sonno della ragione, con tutti gli incubi che ne derivano. Le patetiche buffonate a cui stiamo assistendo in questi giorni ne sono la prova, tanto ridicole da essere degne del miglior carnevale di tutti i tempi. Peccato però che il carnevale sia stato annulato e le maschere siano cadute mostrando facce intimorite dal rischio epidemia, che mina la tranquilla quotidianità ricordando quanto siamo vulnerabili.                                                         
Un Occidente che pretende di essere maturo,ma che trema di fronte alla possibilità della morte e fugge in preda agli istinti più animaleschi e miseri. 
L’italia è oggi il principale banco di prova occidentale nel contrasto al virus, ma anche il circo della disinformazione catastrofica, di cittadini che hanno perso totalmente la fiducia nelle istituzioni e si sentono abbandonati a sé stessi.Che c’è allora di meglio di un bel primato per risollevare l’autostima di un popolo allo sbando come il nostro?!
Di primati mondiali con cui pavoneggiarsi noi italiani siamo pieni : arte,cultura,moda e cucina. Ma i primati non bastano mai e ce ne servono sempre di più. Ecco che misurandoci con i nostri vicini europei siamo sul podio per debito pubblico, pressione fiscale e tassazione,corruzione, abusivismo edilizio, consumo di sostanze stupefacenti, criminalità e impunità, durata dei processi, affolamento delle carceri, dipendenti pubblici ed assenteismo, primi in europa per edizioni del Grande Fratello....e ora, come se non bastasse, la piaga Coronavirus e l’Italia primo paese europeo per numero di contaggi. Sarà forse la punizione divina per tutti i nostri peccati? Sarebbe troppo semplice risolvere così, perché la punizione divina elimina il problema, purifica la Terra dal male. Quando tra qualche settimana il Coronavirus sarà un lontano ricordo l’Italia sarà la stessa di sempre, con i suoi problemi, la tanto amata Serie A ripristinata, gli statali che torneranno al lavoro, l’opposizione troverà qualcos’altro per cui sciacallare il governo in carica, si comincerà a fare i conti con gli ingenti danni economici... ma ci sarà qualche 70enne in meno. 
Il sonno della ragione genera mostri, e i mostri in italia prendono d’assalto i supermercati, stappano flaconi pregiati di Amuchina, chiudono le università e le biblioteche, si barricano in casa, invocano la chiusura dei confini e cercano un capro espiatorio su cui sfogare la loro impotenza: il governo o il cinese di turno.  Sembra di essere piombati in una “Stato di natura” dove l’unica cosa che conta è l’autoconservazione.
Tutto questo allarmismo per cosa? “ In Italia i virus influenzali causano direttamente all’incirca 300-400 morti ogni anno .Vanno poi aggiunti tra i 4’000 e i 10’000 decessi per complicazioni polmonari o cardiovascolari, legate all’influenza ” parole di Fabrizio Pregliasco, autorevole virologo. Secondo dati raccolti su oltre 70mila pazienti il tasso di mortalità medio è dello 0,9%. In Italia, come nel resto del mondo, per ora sono stati colpiti principalmente gli over70. Il bilancio ammonta oggi a 29 morti,circa 1200 contaggiati, oltre 50 guariti. L’unica certezza lampante è l’efficenza con cui si sta gestendo la crisi, oltre al merito che va riconosciuto alle sanità Lombarda, Veneta ed  Emiliana che si confermano tra le migliori d’Europa, chissà perché i catastrofisti sembrano scordarsene sempre. Di sicuro l’entità del contagio sarebbe stata ben più allarmante se avesse colpito prima il Sud Italia, dove la sanità mostra importanti lacune, ma per fortuna la conferma di quanto la disparietà fra le regioni sia evidente non si è palesata in quest’occasione. 
Un’ultima riflessione riguarda il ruolo che i media hanno avuto nel diffondere la psicosi generale, la scarsa consapevolezza diffusa tra la gente mette in campo la necessità di un’informazione più etica, dai toni pacati, più responsabile riguardo la recezione delle notizie da parte di un pubblico che in larga parte non è ancora educato all’informazione invasiva, che sempre più caratterizzerà gli anni a venire.
La lezione che noi occidentali dovremmo trarre è che i virus vanno si controllati e gestiti, ma che svolgono in natura una funzione regolativa e accompagneranno l’umanità in tutta la sua storia. La nostra percezione sta venendo esageratamente gonfiata perché abbiamo il privilegio di non essere più abituati alle epidemie, e il difetto di dimenticarci troppo spesso che per la gran parte dell’umanità vivere questo timore è la normalità. Le buone notizie rimangono quelle del costante aumento delle guarigioni, dell’efficacia delle misure prese, della corretta gestione dei casi che rende superfluo trovare con fretta un vacino.                                          L’unica vera vittima di questo virus, anzi più delle drastiche misure di contrasto, è l’economia delle zone più colpite che dovranno fare grandi sacrifici per tornare alla normalità, mentre l’unica preoccupazione di cui non si sente spesso parlare, e che giustificherebbe la drasticità di alcune precauzioni, è la possibilità che il virus muti, diventando più aggressivo. Ma questo forse non ci viene detto per evitare sensati allarmismi, si sa al popolo italiano le cose sensate non piaciono più di tanto.

