---
template: post
title: Bolsonaro litiga con la giustizia climatica
 date: 2020-03-20 18-30-00 +0100
---

Solo a Novembre, con l’arrivo della stagione delle piogge, sono stati spenti i devastanti incendi che hanno martoriato la foresta Amazzonica (circa 46.000 solo quest’estate), il polmone verde del pianeta (assorbe più di mezzo miliardo di tonnellate di carbonio l’anno) nonché casa per circa 2,5 milioni di specie di insetti, decine di migliaia di piante (10.000 specie di alberi rari), circa 2.000 specie di uccelli e mammiferi. La foresta attraversata dal Rio delle Amazzoni, nel cui letto scorre un quinto dell’acqua dolce del pianeta, è l’habitat più ricco di biodiversità al mondo. Fare un bilancio dei danni è opportuno, sono stati distrutti 9.762 km quadrati, una superficie minima rispetto alle dimensioni della foresta ma pur sempre equivalente all’estensione dell’isola di Cipro. (dati del Programma di Monitoraggio Satellitare della Foresta Amazzonica PRODES, Istituto Brasiliano di Ricerche Spaziali INPE).

Il presidente brasiliano di ultradestra Jair Bolsonaro viene accusato da tutto il mondo di essere il primo responsabile delle esorbitanti cifre riguardo la deforestazione di quest’estate, cresciuta solo a Luglio del 278%.... sarà anche stata una stagione particolarmente secca ma si capisce che qui gatta ci cova. La critica al suo programma di rilancio economico è di sicuro imputabile per il disastro dell’Amazzonia, ma si inserisce nell’orizzonte più vasto della produzione capitalistica globalizzata a cui appartiene l’intera società consumista. Bisogna quindi essere consapevoli che per opporsi coerentemente alle politiche economiche brasiliane bisogna mettere in discussione il sistema consumista, onnipresente nelle nostre vite al punto da influenzare ogni giorno le nostre scelte. 

Si è discusso troppo poco del Summit di Azione sul Clima delle Nazioni Unite tenutosi il 23 settembre 2019 a New York, antipasto della COP25 Madrid (il summit è fruibile su YouTube). In quei giorni, mentre parte dell’Amazzonia ancora bruciava, Bolsonaro tenne il tradizionale discorso d’apertura, una mezz’ora piena di arroganza ma che offrì spunti per profonde riflessioni. Senza le quali è difficile capire in che direzione sta andando il mondo... che più o meno corrisponde a quanto stiamo andando globalmente in merda.

L’arroganza del presidente del Brasile tocca l’apice quando afferma che sia errato considerare la foresta Amazzonica patrimonio dell’umanità essendo buona parte di essa in territorio brasiliano. Bolsonaro intende esercitare la piena sovranità nazionale sul territorio.Il sito giornalistico americano “The Intercept” è venuto in possesso di registrazioni di riunioni ufficiali dove si discuteva di un progetto di incentivi per grandi opere pubbliche, come la costruzione di una centrale idroelettrica per attirare popolazione non indigena nelle aree della foresta, cosi da aumentare la produttività dell’area ed influenzare la crescita del PIL nazionale. 

Gli intenti del presidente sono chiari, il Brasile è uno degli stati più ricchi di risorse al mondo e se vuole affermarsi sul mercato globale come superpotenza deve poter utilizzare interamente tutto il suo potenziale economico. Il vero problema del Brasile è che, come correttamente osserva il suo presidente, il 61% del suo territorio è preservato e questo 61% comprende ovviamente buona parte delle sue risorse. Quando Bolsonaro accusa arrogantemente il resto del mondo di colonialismo ha di mira le forti limitazioni imposte al Brasile per la tutela ambientale. Eppure c’è una frase in tutto il discorso che merita molta attenzione e su cui purtroppo nessun media ha speso una parola : "**Non c’è libertà politica senza libertà economica**".
 Nel ventunesimo secolo il capitale determina ogni aspetto dei rapporti fra gli Stati, non c’è evento politico che possa prescindere dal piano economico. Uno Stato con scarse risorse economiche è zoppo, destinato a un ruolo marginale nel panorama mondiale. Fa bene Bolsonaro a ricordare che Francia  e Germania possono usare il 50% del loro territorio per l’agricoltura, di sicuro al Brasile questo non può essere permesso dato che nessuno gli concederà mai piena volontà decisionale sull’Amazzonia, potrà non piacere a Bolsonaro ma la foresta è e resterà patrimonio mondiale. Quello che Bolsonaro sta mettendo in luce è un problema di sovranità, di cui noi ambientalisti spesso sottovalutiamo il peso nella lotta al cambiamento climatico: la sovranità è, tra le tante cose, il potere nazionale di usare la natura presente nel territorio come risorsa. Il cambiamento climatico è stato generato proprio da questo equivoco: la natura è una risorsa, ma non è riducibile solo al piano economico. Sacrificare la natura al capitale è condannare il pianeta alla rovina. La sovranità nazionale va quindi monitorata da organi sovranazionali , ma per far questo occorre una sovranità superiore che limiti la sovranità delle singole nazioni. Questa polarità di sovranità apre questioni non prive di contraddizione che tuttavia richiedono attente riflessioni, perché è su tali questioni che si gioca il problema del cambiamento climatico e il futuro di noi tutti.
Il discorso di Bolsonaro si inserisce nel solco del suo maestro Trump, che molto carnevalescamene ha tenuto 36 minuti di intervento senza mai usare le parole clima e crisi climatica...forse  scambiando il summit per il Congresso del Partito Repubblicano. Comunque la frase chiave di Donald è "**Il futuro non appartiene ai globalisti, il futuro appartiene ai patrioti**", parole che pesano come macigni nel fragile palazzo di vetro della tanto sognata unità globale. Parole che fanno raggelare il sangue a chiunque si preoccupi di ecologia dato che ormai è chiaro a tutti come l’unica risposta adeguata al problema debba essere una risposta globale, mondialmente univoca, che costringa i leader mondiali a lasciar da parte le avversità dovute alla sottomisione al capitale per il bene comune (cosa forse mai successa nella storia dell’umanità). Probabilmente Trump neanche si rende conto che negare un futuro globalista sia rifiutare l’intero progetto delle Nazioni Unite: parliamoci chiaro, quale sarebbe il senso della Conferenza delle Parti delle Nazioni Unite (COP) se non il tentativo di fornire una risposta globalmente univoca alla crisi climatica?  Il sogno di una regolazione planetaria è presente dalla prima COP (Berlino ’95) oggi siamo arrivati alla COP 25 senza ottenere una riduzione delle emissioni globali ( triste notare come se nel protocollo di Kyoto 2005 si parlò di mitigazione dei cambiamenti climatici, 10 anni dopo a Parigi si parlava già di adattamento, con i minori danni possibili. La drasticità di questa modifica realistica è chiara: solo i più forti si adatteranno, i deboli soccomberanno. Che fine ha fatto la giustizia climatica?). 
Se le 24 Conferenze finora tenutesi hanno prodotto risultati insufficenti è colpa proprio alle Parti più potenti, USA, Cina, Russia...partecipano alle Conferenze in ottica troppo PATRIOTA cercando di strappare accordi economicamente vantaggiosi, la stessa malata logica capitalista che ha prodotto  tanta ricchezza ma troppe disugualianze fra gli uomini ed è la causa maggiormente determinante il surriscaldamento della Terra. Non si può che sperare nella COP 25 Madrid anche se è difficile credere si potrà trovare una soluzione al cambiamento climatico, forse perchè non è nell’interesse delle Parti trovare una soluzione. 
Lo sbaglio che ogni anno si compie alla COP è di trattare il capitalismo come soluzione e non come problema. Raramente si parla di giustizia, di tutelare le comunità etniche più fragili come gli indigeni dell’Amazzonia, o di fermare le cause che spingono milioni di persone a migrare per scappare dall’avanzata dei deserti o delle inondazioni. Alla COP ogni anno si parla di mercato, perchè il capitale vive il cambiamento climatico più come un’opportunità che una tragedia : commercio dei permessi di emissione (cap and trade), business ecologico, leadership aziendale,  cattura e sequestro del carbonio, energia nuceare,  finanza verde ed infine  geoingegneria. Questa è la linfa vitale della COP e del capitale, è il sogno di un capitalismo verde e non di una giustizia climatica.
 Nonostante non si chieda alle superpotenze di uscire dall’orizzonte capitalista le difficoltà nella conversione green sono legate al costante timore che le decisioni prese dagli accordi possano minacciare la leadership economica del proprio paese. Le parole di Trump lo confermano, la prospettiva global spaventa i nazionalisti. Anche Putin, che fin poco tempo fa sosteneva che l’aumento delle temperature fosse legato al naturale ciclo vitale del pianeta partecipa alle Conferenze solo ed esclusivamente per tutelare gli interessi russi. 

Pur criticando gli obbiettivi capitalistici della Cop non si può riconoscerne l’importanza: realisticamente la conversione green della società deve essere il nostro obbiettivo a breve termine, abbiamo dalla nostra parte le esigenze naturali. Sarà una conversione necessaria prima o poi, il nostro compito deve essere quello di far si che questo avvenga il prima possibile. Senza il nostro intervento questo processo di conversione verrà consolidato solo a mano a mano che il clima comprometterà in misura sempre maggiore l’accumulazione del capitale e la stabiltà politica degli Stati-nazione sovrani. Ovvero quando la situazione sarà ormai fuori da ogni controllo.
 Non dimenticiamoci che anche se riuscissimo a raggiurgere il traguardo di un Capitalismo Verde non avremmo ottenuto la giustizia climatica, raggiungibile solo a patto di trovare un’alternativa alla supremazia dell’ideologia neoliberale consumista, il che richiede una soluzione al problema della sovranità polarizzata. In molti diranno che è utopico...la nostra risposta deve essere: "**Perché no?!  Non si tratta di utopia, ma di giustizia, un’ideale in cui val la pena credere ed agire**".
